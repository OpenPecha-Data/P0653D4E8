yuktiṣaṣṭikārikā

atha yuktiṣaṣṭikārikā nāmamañjuśrikumārabhutāya namaḥ

namastasmai munīndrāya pratītyopādadeśine |yenānenā vidhānena niṣiddhāvudayavyayau ||

bhāvābhāvavyatikrāntā matiryeṣāmanāśritā |tairgambhīro niralambaḥ pratyayārthaḥ pratīyate ||1

sarvadoṣākarastāvadabhāvo vinivāritaḥ |nirvartyate yathā yuktayā bhāvo'pi śrvavaṇaṃ kuru ||2

bhāvo yadi bhavetsaty yathā bālairvikalpitaḥ |vimokṣastadabhāvena ko necchet kim na kārnāt ||3

vimokṣo nāsti bhāvena bhāvo nāsti hyabhāvataḥ |bhāvābhāvaparijñānānmahātmā'pi vimucyate ||4

nirvāṇam caiva lokaṃ ca manyante tattvadarśinaḥ |naiva lokaṃ na nirvānaṃ manyante tattvadarśinaḥ
||5

nirvānaṃ ca bhavaścaiva dvayameva na vidyate |parijñānaṃ bhavasyaiva nirvāṇamiti kathyate ||6

sambhavavibhave bhāve nirodhaḥ kalpito yathā |māyākṛto nirodho'yam sadbhistathaivamiṣyate ||7

samskṛto na parijñāto nirodho vibhave sati |pratyakṣam bhūyate kasmin vibhavo jñāyate katham
||8

yadi skandhanirodhena bhavenna kleśasamkṣayaḥ |yadā cāyaṃ niruddhaḥ syāttadā mokṣo bhavisyati
||9

avidyā pratyayotpannam samyagjñānena paśyataḥ |notpādaśca nirodhasca yuktaḥ ko'pyupalabhyate
||10

evam paśyati dharmaḥ yo nirvānam vā katam tathā |dharmajñānam paraṃ yatra bhedastu tatra vidyate
||11

atisukṣmasya bhāvasya jātiryena vikalpitā |pratyayodbhavamartham na paśyati so'vicakṣaṇaḥ ||12

samklesakṣīnabhikṣūṇām samsārāccennivāryate |kutaḥ sampannabuddhaiśca tasyārambho na bhāṣitaḥ
||13

ārambhe sati caikānte bhavedṛṣṭiparigraḥ |yaḥ pratītyasamutpādastasya purvaṃ paraṃ vā kim ||14

samutpannaṃ kathaṃ purvaṃ paścāt punarnivāryate |purvāparāntavihīno mokṣaḥ khyātirmāyopamaḥ
||15

bhavatīdam yadā māyā namkṣyatīti tadaiva hi |māyājñānaparābhūto māyājñānena mohitaḥ ||16

yathā marīcikā māyā bhavam buddhayā hi paśyati |purvāntam vā'parāntam vā na dṛṣṭayā parikliśyate
||17

samskṛtam ye hi manyante bhangotpādavikalpitam |pratītyotpādacakreṇa vijānanti na te jagat ||18

tadāśritya yadutpannaṃ notpannaṃ svayamevahi |svayam yadā yadutpannamutpannam nāma tat katham
||19

śāntam hetukṣayādeva kṣīṇam nāmāvabudhyate |svabhāvena hi yatkṣīṇam tat kṣīṇamucyate katham
||20

na kaścidanutpannam nirodho'pi na vai tathā |utpādabhangakarmaṇā'bhiprāyārthaḥ pradarśitaḥ ||21

utpādajñānato bhaṅgo bhaṅgajñānādanityatā |anityatvā'vabodhācca saddharmo hi vibodhitaḥ ||22

yaḥ pratītyasamutpāda utpādabhaṅgavarjitam |parijānāti tenaivanuttīryata bhavābudhiḥ ||23

sadasadbhirviparyastā ātmabhāvāḥ pṛthagjanāḥ |kleśavamśagatāḥ sattvā ātmacinttena vañcitāḥ ||24

vivudhairbhāvyate bhāveh śunyo'nityo'nātmakaḥ |moṣadharmacayaścaiva vivikta iti dṛśyate ||25

amūlatvāt sthitirnaiva nirālambo nirāśrayaḥ |avidyāhetusambhūta ādimadhyāntavarjitaḥ ||26

kadalīvasāram yadgandharvanagaram yathā |mohapuryāmivivannau yo māyāvat paśyati jagat | 27

atra brahmādiloko vai satya ivāvabhāsane |satyanmṛṣetyuktamāryena tatra kā śiṣyate parā ||28

loko'vidyā'ndhabhūto'sau tṛṣnāstrotasā cālitaḥ |tṛṣnārahitavijñasya puṇyadṛṣṭi samā kutaḥ ||29

ādau tattvamidaṃ dṛṣṭam sarvamstīti kathyate |jānannarthānnasakto'pi paścānnunam vivicyate ||30

na jānāti viviktārtha śrutimātram pravartate |yeṣām puṇyamavicchinnamutsannā itare janāḥ ||31

karmāni phalayuktāni proktam samyagidam jagat |tatsvabhāvaparijñānamanutpannam hi desitam ||32

aham mameti kathitam yathākaryavaśājjanaiḥ |tathā kāryavaśāt proktāḥ skandhāyatanadhātavaḥ ||33

mahābhūtādaya khyātā vijñāne nicayastathā |tajjñānena viyukttena mṛṣaiva na vikalpitam ||34

nirvānam satyamekam hi jinairyadabhidhīyate |nāva śiṣṭam tadā satyamevam vijñena kalpitam ||35

yāvacittasya vikṣepastāvanmārasya gocaraḥ |evambhūto bhavedyatra nā doṣo jāyate kathaṃ ||36

avidyāpratyayo loko yasmādbuddhaiḥ prakīrtitaḥ |vikalpastena loko'yamiti kim nopapadyate ||37

avidyāyām niruddhāyām nirodho jāyate yathā |ajñānato hi samkalpa iti kim na vidhīyate ||38

hetutaḥ sambhavo yasya sthiti rna pratyayairvinā |vigamaḥ pratyayābhāvāt so'stītyavagataḥ kutaḥ
||39

paramam bhāvāmaśritya sthitiścedbhāvavādinaḥ |tadaiva hi sthitā mārge na kaściditasmayastataḥ
||40

buddhamārge śritāḥ sarve'nityamiti vādinaḥ |kena vādena gṛhyante bhāvāḥ santi parā iti ||41

eṣa vā'sāviti yatra vimarśo nopalabhyate |idam satyamado veti paṇḍitaiḥ kathamucyatai ||42

nānupādāya taiścāpi loko vā'tmā'bhikāṅkṣate |nityānityāderūtpādah mithyādṛṣṭyā tu hāritaḥ ||43

yeṣām bhāvāsmupādāya tattvā steṣām prasāditāḥ |tatra liṅgādayo doṣāḥ prajāyante na vā kathaṃ
||44

yān hi dharmānupādāya dṛṣṭaścandro jale yathā |tatra satyam mṛṣā naiva kāmaṃ dṛṣṭyā na hāritaḥ
||45

rāgadveṣodbhavastīvra-duṣṭadṛṣṭiparigraḥ |vivādāstatsamutthāśca bhāvābhyupagame sati ||46

sa hetuḥ sarvadṛṣṭīnām kleśotpatti rna tam vinā |tasmāttsmin parijñāte dṛṣṭikleśaparikṣayaḥ
||47

parijñāñca keneti pratītyotpādadarśanāt |pratītya jātañca'jātamā''ha tattvavidām varaḥ ||48

mithyājñāne paribhūya yo'satye satyadhārakaḥ |parigraho vitarkādeḥ kramādrāgakriyā matā ||49

mahātmanām na pakṣo vā vitarko vā na vidyate |yeṣām na vidyate pakṣeḥ parapakṣaḥ kutasteṣām
||50

yasminneva samāśrito daṣṭaḥ kleśaviṣadharaih |calaṃ vā'niṣṭhitam cittaṃ na tiṣṭhatyanāśritam
||51

sāśraya cittavāna sattveḥ kleśodbhūto viṣo mahān |sadā pṛthagajano hīnaḥ kleśasarpena gṛhītaḥ
||52

prativimbe yathā rāgo loke ca mohavandhanāt |viṣayapinjaro sakto bālo hi satyasamjñayā ||53

cakṣurbhyām viṣayānnāma vimbajñānena paśyati |karmapaṅkeṣvanāsakto bhāvo yathā mahātmanaḥ ||54

rūpāsaktā janā muḍhā madhyamā rāgavarjitāḥ |rūpasvabhāvavijño yo vimukto buddhimān paraḥ ||55

vivṛtya sukhacintāyāḥ vītarāgavivarjitaḥ |māyāpumvadvipaśyanānnivṛtaḥ sa bhaviṣyati ||56

mithyājñānabhitapto yaḥ kleśasamdoṣabhāgbhāvet |bhāvābhāvau vikalpanādarthajñānam na jāyate
||57

nāśrayḥ vītarāgā vai bhavanti rāgavarjitāḥ |arāge rāgavardhāste na sāśrayā mahātmanaḥ ||58

yeṣām viviktacetasām calam cittam cañcalam |kleśasarpermathito'pi tīṇo'khinno bhavāmbuddheḥ
||59

śāstreṇānena janānām punyam jñānam ca sancitam |punyajñānakriyodbhūtam dvāvāptotu param tathā
||60

iti yuktiṣaṣṭikārikā samāptā |āryanāgārjunamukhaniḥ satam , śāstramidaṃbhāratīyapaṇḍita muditaśripaṇḍitācchurtamca
bhoṭavāsinā pātchava prāntīya suryakīrtirnāmabhoṭapaṇḍitena likhitaṃ
bhoṭabhāṣāyamiti ||

śubhamastu |

